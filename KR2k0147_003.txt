# -*- mode: mandoku-view; -*-
#+TITLE: 赤雅
#+DATE: 2015-08-24 22:47:28.255590
#+PROPERTY: ID KR2k0147
#+PROPERTY: BASEEDITION WYG    
#+PROPERTY: JUAN 卷三
<pb:KR2k0147_WYG_003-1a>¶
欽定四庫全書¶
　赤雅卷三　　　　　　　　明　鄺露　撰¶
　　鳥獸蟲魚¶
　　　邕州鳯¶
南漢時邕州有六鳯凰高五尺金冠五彩飛入城中衆¶
鳥朝之文若布錦其鳴節節足足許善心文足足懐仁¶
般般擾義般般麒麟足狀二語之竒亦文筆之鳴鳯也¶
　　　白州鳯¶
<pb:KR2k0147_WYG_003-1b>¶
宋景德白州有三鳯南來飛入城中羣鳥隨之身長九¶
尺高五尺備五彩冠金盃至萬夀寺栖于百尺木龍樹¶
上自歌自舞音中笙簧¶
　　　緑含鳯¶
博白逺村號緑含高山大樹人跡罕至斗米一二錢其¶
山多鳯有高三尺者冠彩與白州同其止其飛衆鳥皆¶
隨常栖高樹之巔晴明則雙飛而出又有大如鵞者五¶
色金冠尾甚長羽聲&KR1415;&KR1415;響若轉輪諸鳥見之斂翼俛¶
<pb:KR2k0147_WYG_003-2a>¶
首伏不敢鳴俗名大頸鳯間為猺獞所射獻其肉備衆¶
美緝毛成裘湼而不滓紫鳯之庖不必皆沃民之國也¶
　　　宜州鳯¶
至正間宜州述昆鄉鳯鳥見羣鳥蔽天其一飛去為獞¶
人射殺嗚呼阨麟有西狩之獲元緒有枯桒之嗟白龍¶
有魚服之感物益靈而數益竒矣可奈何¶
　　　兩江鳴鳯¶
鳴鳯如孔雀紺碧頭上彩毫光逾掣電冠上垂二弱骨¶
<pb:KR2k0147_WYG_003-2b>¶
長一尺五寸鳴聲清越如簫笙能變曲妙合宫商間出¶
兩江溪洞中予謂緑含即紫鳯鳴鳯即青鳥也鳯凰出¶
于丹穴豈不信然¶
　　　孝鷯¶
唐武德宣撫使得秦吉鷯能歌舞者上之歳餘不語上¶
怪而問之荅曰身居南土生長禽中父母殊方有懐緜¶
黙上憐之賜金環令使者送還比歸舊鳥已死鷯以所¶
賜殉鄉人感焉為之立冢冢在藤縣¶
<pb:KR2k0147_WYG_003-3a>¶
　　　鴆¶
邕州朝天舗及山深處有之其種有二一大如鴉黒身¶
赤目一大如鴞毛紫緑色頸長七八寸雄曰連(闕/)雌曰¶
隂諧聲如羯皷遇毒蛇則鳴聲邦邦蛇石穴禹歩作法¶
石裂蛇出秋冬間解羽蟄穴薰之出走應弦而斃以犀¶
甲取膽著銀缾否則指斷鴆矢著人立死鴆羽櫟酒犀¶
角立解鴆穴多犀天地所以制殺機也¶
　　　鶬鸆¶
<pb:KR2k0147_WYG_003-3b>¶
鶬鸆不祥鳥也似鵩而散尾聲最哀帝嚳書曰逆鶬爾¶
雅曰鶬縻枯啼苦泣血如杜鶻予在鬼門見之一首九¶
尾聞之九首者雄鶬猶虺之九首者雄虺也俗名鬼車¶
予貪㸔此鳥人争危為不祥予謂此鳥不産南中天氣¶
自北而南諸君所謂不祥者安知非福¶
　　　王母¶
王母若練雀青色尾最長有錢如孔雀猺中有王母裘¶
織成錢文予意以為西王母所服雲嚲娘笑曰君不聞¶
<pb:KR2k0147_WYG_003-4a>¶
子規夜啼山竹裂王母晝下雲旗翻耶¶
　　　天雞¶
天雞朱冠錦尾其飛也翔㺯晴對舞天雞鳴而潮雞鳴¶
潮雞鳴而家雞鳴謝康樂天雞㺯和風得之矣¶
　　　鷫鸘¶
林邑有鳥其飛肅肅必兆隕霜織而為裘可以禦寒人¶
多不知其名予謂即古鷫鸘也¶
　　　北鶴¶
<pb:KR2k0147_WYG_003-4b>¶
止不向明巢必拱北其聲圓吭百變不窮吳時越巂獻¶
背明鳥即此¶
　　　鈎鵅¶
鈎鵅不祥鳥也形質短小鳴如冷笑入城城空入宅宅¶
滅聞之速辟否則死亡¶
　　　深掘¶
猫首烏喙似鵂鶹而大放聲而哭哭畢曰深掘深掘意¶
賈生所謂鵩也¶
<pb:KR2k0147_WYG_003-5a>¶
　　　訓胡¶
訓胡惡鳥也鳴則後竅應之¶
　　　山都¶
山都形如崑崙青毛有尾見人輙閉目張口如笑好在¶
深澗中覔蠏食之¶
　　　猩猩¶
人面猿身最機警通八方言學虫鳥語無不曲肖聲如¶
二八女子啼最清越嗜酒好屣虞人以此誘之予在緑¶
<pb:KR2k0147_WYG_003-5b>¶
鴉山見之羣相語曰客必東人也踴躍出視予適有蘓¶
酒一包寄酒少許召而飲之四者齊下未飲先謝既飲¶
輙醉知予之無機也予徘徊恐為後人所害忽古木間¶
一雙飛下翩然相謂曰上客過勞兒當負之而去耳禮¶
曰猩猩能言不離走獸予終不敢以為信¶
　　　&KR0859;&KR0859;¶
&KR0859;&KR0859;梟獍也見人則握手而笑然後食之人因以竹筒¶
貫臂姑與之握握則必笑笑則上唇掩目曲臂以鑿綴¶
<pb:KR2k0147_WYG_003-6a>¶
其唇於額格而殺之吴都賦云猩猩啼而就擒&KR0859;&KR0859;笑¶
而被格¶
　　　狒狒¶
狒狒狀如猴力舉百鈞人言鳥音能知生死笑似&KR0859;&KR0859;¶
上吻覆額血可染緋䯱髵紅髮飲其血能見鬼物¶
　　　荼□¶
荼□出羇縻州似鹿兩頭食香草其行如飛鳴曰蔡茂¶
蔡茂荼□二字音蔡茂也亦有五六頭者是名𤣥仙敬¶
<pb:KR2k0147_WYG_003-6b>¶
之終吉射之致亡¶
　　　子路¶
熊名子路穴居穴有神人冬蟄春啟非其時則主兵見¶
穢合穴死食鹽亦食其膽春在首夏在腹秋在左足冬¶
在右足前曰掌後曰蹯黒而脱喙去穴五百里壘石為¶
舘名曰熊舘升木引氣名曰熊經獞人呼之子路出即¶
出子路鬬即鬬聞有綠者猺獞取為駿馬障泥塵不敢¶
揚威懾虎豹一尺百金其牝曰羆力能拔樹指如鋒攢¶
<pb:KR2k0147_WYG_003-7a>¶
披髮人立遇虎豹樵牧皆抗其㗋揑血飲之其胸白脂¶
名曰羆白味過熊掌¶
　　　懶婦¶
懶婦似豪豬而小好食黍黍田畯以機杼織袵懸于田¶
塍望之而走齒長入海化為巨魚其名奔䱐其狀蛟螭¶
雙乳垂腹取以煎油其膏百斛澆蠟作燭取以飲酒紫¶
熖生花令人發興取以讀書昏昧冺墨必至黒暗作詩¶
自嘲曰丁年(闕/)奔䱐燭雨夜誰傳太史書¶
<pb:KR2k0147_WYG_003-7b>¶
　　　糖牛¶
糖牛與毒蛇同穴嗜鹽土人以蛇浣手褁鹽探之角若¶
瓊玖用以為甲鴆箭蛇鎗如凉雨之洒荷葉¶
　　　白貘¶
貘生銅坑中象鼻犀目牛尾虎足食銅鐡不茹他物衣¶
其皮殺鬼精鍊糞為兵可以切玉接溺為水可以銷銕¶
有十頭者謂之白貘蜀都賦㦸食鐡之獸射噬毒之鹿¶
則指貊也貊似熊與貘不同¶
<pb:KR2k0147_WYG_003-8a>¶
　　　肉翅虎¶
肉翅虎出石抱山晨伏宵出其飛也鬯甞向鬼關食人¶
為獞人射殺予得見之比虎差小翅如蝙蝠眼閃閃如¶
隂燐身虎文飾其皮以辟百鬼¶
　　　禍斗¶
禍斗似犬而食犬糞噴火作殃不祥之獸¶
　　　麝¶
麝食艾草冬至香滿入春則臍急悶跳躍剔出之剔出¶
<pb:KR2k0147_WYG_003-8b>¶
之香著百草皆枯佳人採芳拾以相贈馨香盈袖經年¶
不歇今之為麝者生而割之天香未藴臍穢尚腥調以¶
酥酪和以百草㣲香差見失其性矣嗚呼生售而失其¶
性豈獨一麝也哉¶
　　　彖¶
彖耳濈濈其大如掌行動皷舞目常帶笑有歡悦發揚¶
之意狀似犀而角小居草茅而知吉㓙生于西粤東曰¶
茒犀西曰豬神遇之則吉罔敢有害¶
<pb:KR2k0147_WYG_003-9a>¶
　　　馴龍¶
巖穴之下有馴龍焉靚女欲見之盛飾入巖唱土歌龍¶
出五色照灼馴習如素望之若山海圖中珥蛇者神也¶
歌至絶倫龍喜躍盤入懐中遺鱗而去女即珍藏以為¶
獲神之貺鄰女必賀笙簫雲合予逐隊徃觀鱗大如錢¶
光具衆色燁燁不定聞稍侮之則雷電掣去輙罹殃咎¶
越日予自太平至模(闕/)入巖怪石飛泉種種異狀中有¶
一洞從洞左轉深翠黝蒼持炬而入行二百歩七折有¶
<pb:KR2k0147_WYG_003-9b>¶
穴内濶外狹冷氣襲人穴内嘯聲忽發裂如擪笛巖石¶
振竦又靚女之所未聞也龍雖不見予而遺聲于予是¶
龍終不忍禍予不然唱浪花而棄予也¶
　　　鯖魚¶
藤江鯖魚形象草□色青黒大者百餘斤取用釣筒其¶
膽治目魚大膽小者上上魚大膽大者上中魚小膽大¶
者中下漁者得魚詣官親剖官税其膽始敢出市私開¶
者杖今售者皆以□膽灌黄藤膏偽為之黄藤亦行血¶
<pb:KR2k0147_WYG_003-10a>¶
去翳辨之不精必見笑于魚目¶
　　　白妾魚¶
白妾魚出大荒山深澗中一名婢妾臉若芙蓉膚如凝脂¶
有天然肉結嚲若垂雲長四尺五寸臍下有帶白光映¶
人胡天星邀予作鱠香脆甘美水陸無有方者諸君聞¶
獲是魚盛禮來賀予瞷其所荅皆不多其油止妬其他¶
伴禮者熊掌虎皮麝香鴆箭紛如也貴重如此楚辭魚¶
鱗鱗兮媵予意者指此予賦詩云獨尋芳草過王孫為¶
<pb:KR2k0147_WYG_003-10b>¶
愛銀絲水露盆湯煴玉環妃子淚樓殘金谷綠珠魂凌¶
波豈復觀㣲歩齒劍終然合報恩誰識蒯侯歸思苦不¶
堪彈鋏向朱門¶
　　　印魚¶
印魚方額有文印類竹葉符鳴如鐘鈕長尺有三寸巨¶
魚將死以印封之予在龍門灘愛其神怪市而放之獻¶
者弗識也¶
　　　海蠻師¶
<pb:KR2k0147_WYG_003-11a>¶
海蠻師魚身虎頭無鱗甲短(闕/)利爪渾身豹文長八九¶
尺見人泣數行下蜑人網得輙復放之¶
　　　潛州留¶
東粤曰潛牛西曰潛州留楚曰鰅鱅出澗與虎鬬角軟¶
用水一湛堅則復鬬予在湘中見之桞子厚云桂江秋¶
水露鰅鱅¶
　　　鬼魚¶
鬼魚似鱷用以禱鬼克敵人悮食之立死請巫呪之立¶
<pb:KR2k0147_WYG_003-11b>¶
生¶
　　　忽雷¶
忽雷鱷魚也居溪渚中以尾鈎人而食之扶南王范尋¶
有神術常于大雲山鑿池蓄魚决獄有罪者投之無罪¶
魚弗食也今其枯骨齒㭬復生用作樂器聲極啁啾經¶
云河有怪魚厥名為鱷其身已朽其齒三作¶
　　　王虺¶
王虺江北曰虺江南曰蝮首大如臂背青腹赤有齒極¶
<pb:KR2k0147_WYG_003-12a>¶
毒吃人立死大招南有炎火蝮蛇蜒鰅鱅短狐王虺騫¶
九頭者曰雄虺天問雄虺九首憊忽然在不須吃人見¶
之立死猶叔敖之兩頭蛇也予謂見者殺之亦成佳事¶
吴都賦云雖有雄虺之九首將抗足以跐之¶
　　　短狐¶
短狐人所生也詩曰蜮書曰射工騷曰短狐斑衣山子¶
挿青銜弩裸體獸交遺精降于草木嵐蒸嶂結盎然化¶
生狐長三寸狀若黄熊口衘毒弩巧伺人影胎性使然¶
<pb:KR2k0147_WYG_003-12b>¶
予南海有水(闕/)虫四月一日上弩八月一日䣃弩亦然¶
射人與此不同予遊六磨影落澗水為短狐所射毒中¶
左手適欲朴殺有大蟾皷腹踴躍搤其㗋而食之未幾¶
痛入骨髓始如蟻卵乍如蜂房乍如盤渦乍如蛇菌一¶
日一夜其變百出其大二寸聞過三寸則死毒大如狐¶
則死對時則死遍走羣醫命在呼吸蘧然省蟾能食之¶
必能制之適有八字丹蟾跳躍草際取向毒處一吸支¶
體立運毒口出涎滴石石爛魂魄潮復如坐氷壺其口¶
<pb:KR2k0147_WYG_003-13a>¶
兩月方合聞鴛鴦鷲皆能食之腦可止痛使我求之恐¶
為枯魚所笑¶
　　　赤蟻¶
赤蟻大若象渾身帶火力負萬鈞襍食虎豹蛇虫遺卵¶
如斗山人取為醤是名蚳醢見于周官¶
　　　蚺蛇¶
蚺蛇尾有鈎口無齒其聲甚怪似猫非猫似虎非虎擊¶
之則(闕/)猶龜焉灼之則鳴也九十丈者吞蟻六十丈者¶
<pb:KR2k0147_WYG_003-13b>¶
吞象三十丈至九丈者吞豺狼虎豹與鹿豕人吞之法¶
以尾鈎卷定以氣冲死濡濕乃吞吞畢懸于樹上絞至¶
糜爛骨角皆從皮出望之若神龍脱骨云¶
　　　拏龍部署(蛇過三十丈者皆稱龍/)¶
爰緝婦裙以為旗纛爰斬烏鹽以紏鎗簇爰斮葛藤以¶
陶纜索金鳴則進旗卷則退口含酒糟服帶毒槊蛇長¶
一丈旗手一人鎗手十人弩手五人金手二十人金手¶
藤弩手牌鎗手鹽旗手酒其勝也金振旗開鎗損弩發¶
<pb:KR2k0147_WYG_003-14a>¶
金手進藤主束也鎗手進鹽主剥也旗手進酒主勞也¶
旗手得膽鎗手得皮弩手得眶金手得肉其敗也鎗䕶¶
旗退牌䕶鎗退藤䕶牌退蛇長十丈其數十之蛇長百¶
丈其數百之予遊諸山見獵九蛇長九丈者有五長八¶
丈者有三長十有一丈者有一天問一蛇吞象厥大何¶
如間世而出土人亦不概見况吞蟻者乎若夫三周崑¶
崙又吞蟻者之海若也¶
　　　蛇名¶
<pb:KR2k0147_WYG_003-14b>¶
蛇一字名者青蛇赤蛇白蛇烏蛇青主神赤主火白主¶
傷烏主藥其他曰藤曰蚺曰鱗曰蝮曰水曰糓二字名¶
者曰率然危干水箭烏稍量人黙稱烏肉瞎目雞冠鱉¶
腦人頭馬鬃笋籜菜花寸白水豹三字名者榦壁虎黄¶
藤蚺青標竹師箕押金角帶七寸錦過按容凢蛇盤者¶
皆在壬地¶
　　　蚺無棄物¶
蚺蛇三膽一附於肝者止痛一水膽白漿止㵼一膽隨¶
<pb:KR2k0147_WYG_003-15a>¶
月擊其處則隨至名䕶身(闕/)最佳眶辟邪殺鬼佩之吉¶
祥肉辟風寒皮過三十丈者曰龍皮一端千金波斯市¶
之為皷聲震百里¶
　　　蝍蛆¶
蝍蛆一名蜈蚣狀若水蝦小至一寸大至一丈其尾閃¶
閃有光山中修蛇無故而死者彼斃也蛇腐化為蝍蛆¶
猶螟蛉之呪子也儒書藤蛇遊霧而死於蝍蛆¶
　¶
<pb:KR2k0147_WYG_003-15b>¶
　¶
　¶
　¶
　¶
　¶
　¶
　¶
　赤雅卷三¶
